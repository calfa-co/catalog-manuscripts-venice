numero 524 titre ՇԱՐԱԿԱՆ ԿԸ no_notice 825 date_debut ՌՃԺ = 1661 date_fin ՌՃԺ = 1661 ԹՈՒՂԹՔ 364։ - ՄԵԾՈՒԹԻՒՆ 9,8x13,5։ ԳՐՈՒԹԻՒՆ միասիւն (6,7x9)։ - ՏՈՂՔ 25։ - ԹԵՐԹՔ 30, որոնցմէ ժբ ունի 13 թղ., ժզ՝ 11 թղ., իդ, լ՝ 14 թղ., մնացածները իւրաքանչիւրը 12 թղ.։ - ՆԻՒԹ թուղթ մագաղաթանման։ - ԿԱԶՄ փայտեայ կաշեպատ, դրոշմազարդուած. առաջին կողքին փայտը ճաթած է վերին կողմէն, իսկ երկրորդ կողքը՝ վարի կողմէն վնասուած է. կռնակի կողմը չորութեան պատճառով զանազան ճեղքեր ձեւացած են. գոցելու զոյգ ականջները ինկած են. կողքերը ներքին կողմէն ծածկուած շատ նուրբ մետաքսով մը։ - ՄԱԳ. ՊԱՀՊԱՆԱԿ չկան։ - ՀԱՆԳԱՄԱՆՔ շատ լաւ, միայն կագմր վնասուած է, ներքին ձեռագիրը շատ մաքուր պահուած է. թուղթ մը ինկած է ընդ մէջ Թղ. 181-182։ - ԳԻՐ բոլորգիր։ ԶԱՐԴԱԳԻՐՔ չափազանց շատ եւ գեղեցկութեամբ մէկը միւսէն գերազանց. բազմաթիւ գոյներու համադրութիւն մըն է, ու ամէն տեղ կը փայլի ոսկեգոյնը՝ որ շատ առատ է։ - ԽՈՐԱԳԻՐՔ եւ սկզբնատառք կարմիր են։ - ԼՈՒՍԱՆՑԱԶԱՐԴՔ գրեթէ 150 հատ, եւ շատ ընտիր զարդերով, բոլորն ալ յաջող եւ արուեստի գլուխ գործոցներ։ - ՆԿԱՐՔ Թղ. 3բ Յովակիմ եւ Աննա, Թղ. 134բ Յիսուսի Յարութիւնը։ - ԽՈՐԱՆ Թղ. 4ա։   - ԿԻՍԱԽՈՐԱՆՔ Թղ. 12բ, 66ա, 168ա, 182ա, 239ա, 291բ, 312ա, 339բ, գոյներու նկարագրութիւնը տես վերեւ Զարդագիրք։ - ԴԱՏԱՐԿ Թղ. 1ա-2ա, 134ա, 360բ, 361բ-364բ, սակայն Թղ. 363ա.ի վրայ յետագային գրուած է «Որ ի յամսեան վեցերորդի առաքեցեր» շարականը նոտրգրով։ - ԺԱՄԱՆԱԿ ձեռագրիս վերջաւորութեան գրիչը չէ գրած յիշատակարանը, սակայն Թղ. 361ա կը գտնենք յիշատակարան մը, գրուած տարբեր բոլորգրով քան բնագիրս, ուր կայ ՌՃԺ( = 1661) թուականը, հաւանաբար ստացողը ինքը գրած ըլլայ, ինչպէս կը տեսնուի ըրած բացատրութիւններէն. որով մենք այս թուականը կը նկատենք իբր ձեռագրին գրչութեան թուականը, թէեւ անկէ շատ առաջ ալ կրնայ գրուած ըլլալ։ - ԳՐԻՉ Ալեքսիանոս երէց։ - ԾԱՂԿՈՂ, ԿԱԶՄՈՂ անյայտ։ - ՏԵՂԻ Զըմո՞ւռ( = Զմիւռնեա)։ - ՍՏԱՑՈՂ Խէզում եւ Գրիգոր։ - ՅԻՇԱՏԱԿԱԳՐՈՒԹԻՒՆՔ Թղ 133բ, 361ա։ - ՏԵՂԵԿՈՒԹԻՒՆՔ «Գնեալ ի Բասրա ձեռամբ ձ. Միքայէլ վարդապետի Չամչեանց»։ Մատեանս է Շարակնոց, կը պարունակէ հետեւեալ կանոնները. 1. Թղ. 4ա. (Կանոն ծննդեան Աստուածածնին) անվերնադիր։ 2. Թղ. 12բ. «Կանովն Աստուածայայտնութեան նրագալուցին»։ 3. Թղ. 36ա. «Կանովն Անտոնի անապատականի» եւ այլն։ 4. Թղ. 50ա. «Երգ Բուն Բարեկենդա5. Թղ. 108ա. «Կանովն Ղազարու յարութեան» եւ այլն։ 6. Թղ. 135ա. (Կանոն Պասէքին) անվերնագիր։ 7. Թղ. 194ա. «Կանովն ծնընդեան Յովհաննու Սկրտչին» եւ այլն։ 8. Թղ. 213ա. «Կանովն սրբո(յ) Տապանակին» եւ այլն։ Հմմտ. Ա. Շրկ. §§ 153-170, Վերափոխման Գ. օրուան կանոնին կը յաջորդէ «Շարական սուրբ Աստուածածնին զոր ասացեա։ ԼՐաՐունո(յ) Կիրակոսին. նրեւել, գերար9. Թղ. 249ա. «Կանովն սրբոց Մարգարէիցն» եւ այլն։ 10. Թղ. 278ա. «Երգ առաջի աւուր ... նորաստեղծեալ» եւ այլն։ Հմմտ. Ա. Շրկ. §§ 196-199. Խաղաղականի «Նայեա սիրով Հայրդ» է առաջ կան եօթն Խոտաճարակաց, «Խորհուրդ խորին»։ «Յայս յարկ» շարականները։ 11. Թղ. 291բ. «Կանովն համաւրէն Մարտիրոսաց»։ - Թղ. 312ա. «Կանովն համաւրէն ննջեցելոց ի Քրիստոս»։ 12. Թղ. 333ա. «Տեառն Ներսէսի ասացեալ վասն ննջեցելոց. Աստուած անեղ անժամանակ» (Ա-Ք)։ - «Արարիչ եւ մարդասէր անոխակալ»։ - «Ես ասացի վերանալ»։ 13. Թղ. 339բ. «Աւրհնութեներ Յարութեան Տեառն մերոյ»։  ՅԻՇԱՏԱԿԱՐԱՆ 1. Թղ. 133բ. «Զմեղսաթաւալ եւ զանարուեստ ծառայս Աստուծոյ եւ զմեռեալ հոգիս եւ ի սրտէ խոցեալ գրչիս զթերեվարժ Ալեքսանոս իրիցուս, որ անուամբս եմ միայն եւ գործովս եմ ունայն. աղաչեմ եւ (պ)աղատիմ առ ձեզ հայրք եւ եղբարք, յիշել զմեղսաներկ գրչակս միով Տէր ողորմիւ, եւ զերկու դեռաբոյս որդիքս իմ զՅովհաննէսս եւ զՅովակիմաս որ փոխեցան առ Քրիստոս ի յայս ամի, որ սիրտս էր տխուր եւ միտս էր մոլոր, եւ Տէր ընդ ձեզ եղիցի»։ 2. Թղ. 361ա. Ուշ դարու գրչութիւն կը թուի ըլլալ յիշատակարանս, որ կը կրէ ՌՃԺ թուականր. «Դարձեալ յիշեցէք ի Քրիստոս ցՅովանէսն եւ կողակիցն Սապրի Խանն եւ որդիքն Խէզումն եւ զԳրիգորն, զոր եւ Տէր Աստուած երկար ամօք պահեսցէ. ամէն։ Գրեցաւ թվին ՌՃԺ( = 1661) ամին, ի Ձըմուռ քաղաքին, ի վայելումն նորահաս մանկանն Խազումին. ամէն»։ 
