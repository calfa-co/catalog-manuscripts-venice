numero 870 titre ՏՕՆԱՑՈՅՑ ԽԳ ՁԱՅՆՔԱՂ ՇԱՐԱԿՆՈՑ no_notice 1746 date_debut ԺԸ դար date_fin ԺԸ դար ԹԵՐԹՔ 97։ - ՄԵԾՈՒԹԻՒՆ 8,5x11։ - ԳՐՈՒԹԻՒՆ միասիւն (5x8,5)։ - ՏՈՂՔ 15։ - ՆԻՒԹ թուղթ։ - ԹԵՐԹ 8։ - ԿԱԶՄ դրոշմանիշ շագանակագոյն կաշի, միջուկը տախտակ. աստառը հասարակ լաթ։ Ունի փակելու կաշին, կարմիր աստառով. ինկած են զոյգ կաշիէ ականօները։ Կռնակի կողմէն ճաթած է՝ չորութեան պատնառով։ - ՄԱԳԱՂԱԹԵԱՅ ՊԱՀՊԱՆԱԿ չունի։ - ՀԱՆԳԱՄԱՆՔ բաւարար. սկիզբն ու վերջաւորութեան կը պակսին թուղթեր։ - ԳԻՐ նոտր։ - ՍԿԶԲՆԱՏԱՌՔ, ԽՈՐԱԳԻՐՔ կարմիր թանաքով են։ - ՆԿԱՐՔ եւ այլ զարդեր չունի։ - ԴԱՏԱՐԿ թղ. 1ա-բ, ուր կատարուած են գրիչի փորձեր։ - ԺԱՄԱՆԱԿ հաւանաբար ԺԸ դար։ - ԳՐԻՉ եւ այլ ծանօթութիւններ կը պակսին, որովհետեւ չունի ոչ մէկ Յիշատակարան։ - ՏԵՂԵԿՈՒԹԻՒՆՔ պատկանած է Հ. Մինաս Վրդ. Բժշկեանի (Խրիմ), եւ 1906ին Հ. Դիոնեսիոս Վրդ. Գաղատոսեան դրկած է Ս. Ղազար։ Մատեանս է Չայնքաղ շարակնոց, ուր կը նշուին շարականներու առաջին երեք կամ չորս բառերը՝ ութը ձայներուն համաձայն։ Ընդհանուր կարգը կը հետեւի Տօնացոյցի կարգին, նշանակելով սուրբերուն տօներու անունները։ Կարգ մը տէրունական տօներու, - ինչպէս Յայտնութեան (թղ. 33ա-36բ), Ծաղկազարդին (թղ. 40ա-41բ), Աւագ Ուրբաթ եւ Շաբաթ օրերու (թղ. 47բ-51ա) Վարդավառին (թղ. 60բ-62ա) - կը դառնայ Տօնացոյցի խորագիրներուն, մանրամասնելով ըսուելիք սաղմոսներն ու աղօթքները։ Ձեռագիրս գրուած ըլլալու է անհատական գործածութեան համար։ Առանձին նշուելիք են հետեւեալները. 1. Թղ. 41բ. «Խրատք դռն(ա)յբացէքին. Զկնի Հայր գթածին ըսկսանին Սղ. Կց. Աւրհնեալ եկեալ անուամբ տեառն...». կը նշանակուին միայն առաջին բառերը։ 2. Թղ. 45ա. «Խրատք ապաշխարող արձակելոյ»։ 3. Թղ. 46ա. «(Խրատք) Ոտնլուային»։ 4. Թղ. 81ա. «(Խրատք անդաստան առնելոյ). Արեւելք. Աւրհնեսցի եւ պահպանեսցի...»։ 5. Թղ. 88ա. «(Սրբասացութիւնք). Բազմութիւնըք հրեշտակաց...», որոնց կը հետեւի պատարագի Վերաբերումի արարողութիւնը. «Սրկ. Որք ըզքրօբէի...։ Դպ. Խորհըրդաբար կերպարանիմք...։ Սրկ. Ճանապարհ արարէք...» եւն.։ 6. Թղ. 92ա. «Երգ կիրակամտի եւ տէրունեաց. Լոյս զուարթ սուրբ փառաց...»։ 7. Թղ. 92բ-95բ. «Մեսեդիք ըստ պատշաճի». զանազան տաղերու առաջին տուները միայն օրինակուած են, լուսանցքի վրայ նշելով տօներուն անունները։ 8. Թղ. 96ա. «Երգ. Ընտրեալըդ յԱստուծոյ ով երջանիկ սուրբ քահանայ»։ 9. Թղ. 97ա-բ. «Մեղեդի Պլ(ու)զէ. Յանեղական լուսոյն անժամանակեայ լոյսն անվայրափակ ի քեզ պարագրի Մարիամ, աւետիս» (2 տուն, խազագրուած)։ Բնագրէն տարբեր գրչութեամբ. 10. Թղ. 2ա-բ. «Սրբուհին Եղիսաբեդ եւ սրբուհին Պրիճիտայ ցանկանալով իմանալ զբազում մեծաւ (ը)ղձիւ, զբազում եւ զանազան աղօթս...»։ 
