numero 852 titre ՏՕՆԱՑՈՅՑ ԻԵ no_notice 66 date_debut ԺԶ դար date_fin ԺԶ դար ԹԵՐԹՔ 138։ - ՄԵԾՈՒԹԻՒՆ 8,5x11,5։ - ԳՐՈՒԹԻՒՆ միասիւն (5,5x7)։ - ՏՈՂՔ 13։ - ՆԻՒԹ մագաղաթ։ - ԹԵՐԹ 12, որոնցմէ գ ունի 6 թուղթ, ժ՝ 14 թղ., ժր՝ 10 թղ., մնացածները 12 թուղթ։ - ԿԱԶՄ կաշի, միջուկը տախտակ. շատ հաւանաբար անկազմ հասած է Ս. Ղազար եւ հոս է որ ստացած է կազմը, ԺԹ. դարու յատուկ ոճով։ - ՄԱԳԱՂԱԹԵԱՅ ՊԱՀՊԱՆԱԿ չունի։ ՀԱՆԳԱՄԱՆՔ լաւ. ցեցակեր է թղ. 1 եւ 138 մագաղաթները. թղ 106 պատռած է երկուքի։ - ԳԻՐ բոլորգիր մեծ։ - ՍԿԶԲՆԱՏԱՌՔ, ԽՈՐԱԳԻՐՔ կարմիր։ - ՆԿԱՐՔ, ԽՈՐԱՆՔ չկան։ - ԿԻՍԱԽՈՐԱՆՔ , ԶԱՐԴԱԳԻՐՔ , ԼՈՒՍԱՆՑԱԶԱՐԴՔ թղ. 2ա եւ 59ա, կարմիր եւ կապոյտ գոյներով, պարզ եւ ճաշակաւոր։ - ԴԱՏԱՐԿ չունի։ ԺԱՄԱՆԱԿ չունի յիշատակարան, արտաքին պարագաներէն դատելով՝ ԺԶ դար։ - ԳՐԻՉ եւ այլ պարագաներ կը մնան անծանօթ։ - ՅԻՇԱՏԱԿԱՐԱՆ կորսուած է։ ՏԵՂԵԿՈՒԹԻՒՆՔ, ՍՏԱՑՈՂ առաջինն անյայտ, յաջորդաբար պատկանած է Լեհաստանի վարժարանի աշակերտ՝ Պոլսեցի Տէր Յակոբ Պաղտասարեանի, որ թղ. 1բ թողած է լատիներէն սա գրութիւնը. «## #### #. #####։ ## ##########, ######### ###### ########. ## ##### ###. ######»։ 1725ին Տէր Յակոբ Պաղտասարեան, ապա Հ. Անտոն ծերունի, Կ. Պոլսեցի, աշակերտելով Մխիթար Արբահօր, միասին բերած է այս ձեռագիրը։ Մատեանս է մագաղաթեայ Տօնացոյց եւ Աւետարանացոյց, կը հետեւի ընկալեալ օրինակներու կարգին։ Ունի հետեւեալ կարգը. 1. ա. Թղ. 1բ. «(Տ)օնացոյց եւ Աւետարնացոյց եւ Հարցնացոյց եւ հրահանգ տէրունական տօնից, զոր արարեալ է Իսահակ Պարթեւն եւ ի նմանէ ընկալեալ նախնիքն մեր եւ հասուցին առ մեզ. Աստուածայայտնութեան ճրագալուցին առաջի աւուր գիշերն...»։ բ. Թղ. 59ա. «Սուրբ Զատկին գիշերն հսկումն է»։ գ. Թղ. 75բ. «Պենտակոստէին գիշերն հսկումն է»։ դ. Թղ. 95ա. «Եօթներորդ կիրակի Վարդա(վառ) եւ գիշերն հսկումն է»։ ե. Թղ. 114ա. «Խաչվերացին գիշերն հսկումն է»։ 2. Թղ. 135ա. «Խրատք բ. դաս ասելոյ ժամատեղաց. Իսկ յորժամ տէրունական տօն հանդիպի եւ հսկումն առնես...»։ 3. Թղ. 138բ. «Խրատք իւղաբերից աւետարանին»։ 
