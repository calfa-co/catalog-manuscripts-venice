numero 452 titre ԳԻՐՔ ՁԵՌՆԱԴՐՈՒԹԵԱՆՑ ԺԳ ՄԱՍՆ ՄԱՇՏՈՑԻ no_notice 367 date_debut ԺԷ դար date_fin ԺԷ դար Ձեռ. թիւ 367։ - ԺԷ դար ԹՈՒՂԹՔ 118։ - ՄԵԾՈՒԹԻՒՆ 26,5x18,3 (26,2 x17,5)։ - ԳՐՈՒԹԻՒՆ երկսիւն (իւրաքանչիւրը՝ 20x5,6)։ - ՏՈՂՔ 20։ - ԹԵՐԹՔ 10, որոնցմէ ա։ 13 թուղթ ունի, զ՝ 10 թղ., ժ՝ 11 թղ. մնացածները 12 թուղթ ունին։ - ՆԻՒԹ թուղթ դիմացկուն, մագաղաթանման։ - ԿԱԶՄ տախտակ կաշեպատ. երկու երեսներն ալ՝ եզերքները ունին կրկին դրոշմազարդերով շրջանակներ, ապա անոնց մէջ՝ անկիւնէ անկիւն՝ չորս գիծեր. մէջտեղը տերեւներով ձեւացուցած է խաչ մը։ Ներսէն պատած է պարզ թուղթով։ - ՄԱԳ. ՊԱՀՊԱՆԱԿ չունի։ - ՀԱՆԳԱՄԱՆՔ շատ լաւ վիճակի մէջ է. միայն թէ երբեմն արտաքին լուսանցքը խոնաւութեան հանդիպած եւ հետքերը ձգած է, իւրաքանչիւր էջ մատիտի մեղմ գիծերով ունի ուղղահայեաց գիծեր՝ լուսանցքներ ձեւացնելով. արտաքին լուսանցքը բաւական լայն է։ - ԳԻՐ բոլորգիր յըստակ, մարմնեղ։ - ԽՈՐԱԳԻՐՔ, ՍԿԶԲՆԱՏԱՌՔ երկու գոյնով են, ընդհանրապէս կարմիր, երբեմն մութ կարմիր։ - ՆԿԱՐՔ չորս հատ են, երեքը ձեռնադրութեան, մին հիմնարկութեան եկեղեցւոյ։ Առաջինը եւ երկրորդը, Թղ. 8բ, 28բ, գրեթէ ամբողջովին նոյն նկարն են՝ փոքրիկ տարբերութիւններով։ Եպիսկոպոսը նստած է ձախ կողմը՝ բազկաթոռի մը վրայ. գլխուն ունի եպիսկոպոսական ճերմակ թագը՝ կապոյտ եւ ոսկի զարդերով։ Դէմքի արտայայտութիւնը շատ յաջող է, ունի ճերմակ մօրուք։ Շուրջառը յունական ձեւով է, ներմակ գոյնով, կապոյտ խաչի զարդերով։ Եմիփորոնն ալ ներմակ գոյն ունի՝ երկու մեծ ոսկեգոյն խաչերով։ Ուրաբին ստորին մասը միայն կը տեսնուի, մութ կարմիր գոյնով, չորս ծոպերով։ Չախ բազուկին եւս ունի կարմիր փոքր ծոպաւոր ուրար մը։ Ձախ ձեռքով բռնած է գիրքը, աջը հանգչեցուցած է նուիրեալին գլխուն վրայ։ Նորընծան՝ ոտքի կեցած՝ խոնարհած է եպիսկոպոսին առջեւ, ձեռքերը բաց՝ աղաչական դիրքի մէջ։ Հագած է ճերմակ եկեղեցական շապիկ, ձախ ուսէն կախուած է ուրարը, որու մէկ մասը՝ աջ ուսէն վար կ'իջնէ։ Նորընծային ետեւ կեցած է սարկաւագը, սեւ մօրուքով, գլխուն մազերը կլոր ձեւով կտրուած են. հագած է վարդագոյն շապիկ՝ կապոյտ ստորոտով. ձախ ուսին ունի կարմիր ուրար մը, որ աջ թեւին տակ իրարու միանալով վար կը կախուին։ Նկարին խորքը ոսկեգոյն է, ուր կան երկու տաճարներ։ Երրորդը Թղ. 41բ. ձեռնագրութեան նկար մըն է նիշտ նախորդին զարդերով, բայց եպիսկոպոսը աջ կողմն է, կեցած կանգուն, եւ նորընծային ետեւ կայ սեւ մօրուքով եւ վեղարով վարդապետ մը, ձախ ձեռքով բռնած է գիրք մը եւ աջը հանգչեցուցած է նորընծային ուսին։ Վերջինը՝ Թղ. 82բ. Եպիսկոպոսը իր սովորական զգեստներով տանարի մը առջեւ կանգնած՝ ձախով բռնած է գիրք մը, աջով՝ օրհնելու դիրքին մէջ է։ Իր դիմաց վարդապետ մը՝ կարմիր շուրջառով՝ իրեն կը ներկայացնէ ոսկեգոյն մեծ խաչ մը։ - ԽՈՐԱՆՔ Թղ. 9ա, 17ա, 29ա, 42ա, կարմիր եւ կապոյս   ցոյներով. բաւական յաջող են։ - ԿԻՍԱԽՈՐԱՆՔ 3ա1, 70ա2, 77բ2, 83ա, 94բ1, խորաններու զարդերուն նըման են։ - ԼՈՒՍԱՆՑԱԶԱՐԴՔ, ԶԱՐԴԱԳԻՐՔ 15 հատի չափ են, զարդագիրերը ընդհանրապէս թըռչնագիր են։ - ԴԱՏԱՐԿ Թղ. 1, 2, 8ա2, 41ա, 82ա2, 118բ։ - ԺԱՄԱՆԱԿ գիրէն եւ մանբանկարներէն դատելով ժէ. դարէն ոչ աւելի ուշ։ - ԳՐԻՉ Աւետիք տրապիզոնցի։ - ԾԱՂԿՈՂ Մարտիրոս։ - ԿԱԶՄՈՂ անյայտ։ - ՏԵՂԻ անյայտ, գուցէ Տրապիզոն։ ՏԵԱՐՔ անյայտ։ - ՅԻՇԱՏԱԿԱՐԱՆ 16բ2, 28ա2, 39բ2, 68ա1,82ա1։ - ՏԵՂԵԿՈՒԹԻՒՆՔ «ընդ Հ. Մըկըրտչին բեբեալ, 1359»։ Մատեանս է Գիրք ձեռնադրութեանց եւ մասն Մաշտոցի. կը հետեւի ՃԳ. Մաշտ. §§ 18-27ի. կը պարունակէ հետեւեալ կանոն1. Թղ. 3ա1։ «Սահմանադրութիւն դաստիարակութեան նորածնելոց մանկանց... Իսկ յաւուր ձեռնադրութեան...» եւն։ 2. Թղ. 9ա։ «Յետ այսորիկ մատիցէ առաջնորդ սուրբ ուխտին, կալով առաջի եպիսկոպոսին» եւն։ 3. Թղ. 17ա1։ «Սկիզբն աստիճանաց կըղերիկոսաց որք են Սաղմոսերգու(ք) եւ Աւելածու(ք)»։ 4. Թղ. 19բ1։ «Առաջին կարգ Դռնապա5. Թղ. 20բ2։ «Երկրորդ կարգն Ընթերցողութեան»։ 6. Թղ. 21բ2։ «Կանոն երրորդ կարգի Երդմնեցուցչաց»։ 7. Թղ. 22բ1։ «Կանոն չորրորդ կարգի աստիճան Ջահընկալութեան»։ 8. Թղ. 24ա1։ «Կանոն հինգերորդ կարգի (Կիսա)սարկաւագաց որ է դպիր»։ 9. Թղ. 29ա1։ «Կանոն յորժամ Սարկաւագ ձեռնադրեն»։ 10. Թղ. 40ա1։ «Կանոն ձեռնադրութեան Սարկաւագի (- Քահանաի)։ 11. Թղ. 57ա2։ «Եւ ասեն Գանձ ձեռնադրութեան. Գըթա ի մեզ տէր ամենակալ». Գրիգորի է։ 12. Թղ. 63բ2։ «Եւ յետ այսորիկ զաղաւթս զայս ի վերայ կուսանաց կարդայ եպիսկոպոսն. Աստուած յաւիտենական, կատարեալ»։ 13. Թղ. 68ա2։ «Կանոն զհանդերձեղէն սպաս աւրհնելոյ»։ 14. Թղ. 69ա1։ «Կանոն սկ(ի)հի և մաղզման աւրհնել(ոյ)»։ 15. Թղ. 70ա2։ «Կանոն մոնոզոնի հերակտրութեան»։ 16. Թղ. 77բ2։ «Կանոն հայր վանաց առնել(ոյ) որ է հայր(ա)պետ»։ 17. Թղ. 83ա1։ «Յոհաննու Մանդակունւոյ Հայոց կաթուղիկոսի հիմնարկութիւն սրբոյ եկեղեց(ւ)ոյ»։ 18. Թղ. 94բ1։ «Կանոն նաւակատեաց եկեղեց(ւ)ոյ աւրհնելոյ»։  ՅԻՇԱՏԱԿԱԳՐՈՒԹԻՒՆՔ 1. Թղ. 16բ2։ «Չարիս ի չարիս, ծոյլս ի բարիս, զեղկելի գծողիս, զԱւետիք տրապիզոնցիս յիշեցէք ի Տէր»։ 2. Թղ. 39բ2։ «Զպատուելի եւ սրբասնեալ արհիեպիսկոպոսն զտէր Մարտիրոս զ(ջնջուած)ցին, որ զաւրինակն մեզ շնորհեաց եւ զգիրքս զարդարե(ա)ց պատկերաւք եւ ծաղկերանկ գունով, յիշեսջիք ի մաքրափայլ յաղաւթս ձեր, եւ դուք յիշեալ լիջիք ի Քրիստոսէ Աստուծոյ մերոյ որ է աւրհնեալ յօիտեան. ամէն»։ 3. Թղ. 8ա2, 68ա1, 82ա1. կան ծածկագրութիւններով՝ գրիչին անունը. այսպէս՝ Թղ. 82ա1. «Զախմար գծողիկս զտրապիզոնցի առառժռռ (վրան կէտերով) յիշեցէք եւ Աստուած զձեղ յիշէ. ամէն»։ 
