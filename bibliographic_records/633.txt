numero 633 titre ԺԱՄԱԳԻՐՔ Ե no_notice 252 date_debut ԺԵ դար date_fin ԺԵ դար ԹՈՒՂԹՔ 147։ ՄԵԾՈՒԹԻՒՆ 8x9։ - ԳՐՈՒԹԻՒՆ միասիւն (4x6,5)։ - ՏՈՂՔ 13։ - ԹԵՐԹՔ 13, իւրաքանչիւրը ունի 12 թղ., թուղթ ինկած է ընդ մէջ թղ. 81-82, 83-34, 85-36, 37-38, ը թերթէն մնացած է 6 թղ., իսկ ա ունի 9 թղ.։ - ՆԻՒԹ թուղթ։ - ԿԱԶՄ փայտեայ կաշեպատ, դրոշմազարդուած, ներքին կողմէն ծածկուած մութ կարմիր կերպասով. ունի գոցելու կաշին, ինկած են գոցելու երկու ականջները։ Նորոգուած է 1554ին։ - ՄԱԳ. ՊԱՀՊԱՆԱԿ չունի։ - ՀԱՆԳԱՄԱՆՔ գոհացուցիչ, նորոգողը ամբողջացուցած է ձեռագրին բնագիրը՝ միայն մէկ թուղթով (թղ. 1)։ Վերին կողմէն խոնաւութեան հանդիպած ըլլալով վնասուած է։ Գործածութենէ մաշած են շատ մը թուղթեր։ - ԳԻՐ բոլորգիր։ - ԶԱՐԴԱԳԻՐՔ հազուագիւտ եւ պարզ զարդերով։ - ՍԿԶԲՆԱՏԱՌՔ, ԽՈՐԱԳԻՐՔ կարմիր։ - ՆԿԱՐՔ, ԽՈՐԱՆՔ չկան։ - ԿԻՍԱԽՈՐԱՆՔ թղ. 45ա, 63ա, շատ պարզ եւ նուրբ։ ԼՈՒՍԱՆՑԱԶԱՐԴՔ հազիւ քանի մը հատ, պարզ եւ նրբին։ - ԴԱՏԱՐԿ չկան։ - ԺԱՄԱՆԱԿ հաւանաբար ժԵ դարուն, անկարելի չէ որ ըլլայ աւելի հին (ԺԴ դար)։ - ՍՏԱՑՈՂ 1554ին՝ տիրացու Իպրահիմ շայ։ ԾԱՂԿՈՂ ԵՒ ԱՅԼՆ անյայտ։ - ՅԻՇԱՏԱԿՈՒԹԻՒՆ թղ. 1բ։ - ՏԵՂԵԿՈՒԹԻՒՆՔ Հ. Գէորգ Վրդ. Պաղտասարեան դրկած է Հալէպէն. Ս. Ղազար հասած է 8 Յունուար 1755ին։ Մատեանս է ժամագիրք եւ Խորհրդատետր, հին խմբագրութեամբ, կը հետեւի Ա. ժամագիրք-Խորհրդատետրին։ Ունի հետեւեալ կարգը. 1. Թղ. 2ա. (Կարգաւորութիւն գիշերային ժամու)։ Հմմտ. Ա. Ժմգ. § 2։ Սկիզբը թուղթ ինկած ըլլալով, ԺԶ դարու նորոգողը ամբողջացուցած է, կամայական կերպով դնելով իբր խորագիր. «Յոհաննու Մանդ. ի գաւառէն Արշակունեաց, ի գեղջէն Ծակեաց»։ Ապա ամբողջացուցած է «Չարթուցեալքըս...» քարոզը, որու հին բնագիրը կը սկսի թղ. 3ա. «...երային ժամու յայսմիկ վասն իրաւանց»։ 2. Թղ. 13բ. «Քարոզ զկնի Հարցին»։ Հմմտ. Ա. Ժմգ. § 3. մինչ Ա. Ժամագիրք «Եկեալքս ամենեքեան» քարոզէն ետք ունի «Պեց. աղ. Յաւղեա՛ տէր զցաւղ..., Մարտ. Ընգգալ տէր զաղաչանս մեր...», այս եւ յաջորդ ձեռագիրները կը վերածեն երեքի, այն է՝ «Յաւղեա՛ տէր...» կը բաժնեն պահոց եւ մարտիրոսաց տօներուն՝ երկու նման աղօթքներով, իսկ տէրունական տօներուն համար ունին՝ «Հզաւր յաղթող...»։ - «Բանից իմոց» սաղմոսէն ետք կ'աւելցնէ «Խաչ քո եղիցի մեզ» աղօթքը, ինչպէս «Սուրբ ճգնաւորաւքն» քարոզէն առաջ՝ «Վասն խաչի քո...» մաղթանքը։ 3. Թղ. 39ա. «Սաղմոս Եղիցի... (Արեւագալ)» (հմմտ. Ա. Ժմգ. § 4)։ 4. Թղ. 44բ. «Քարոզ Երրորդ...» եւ այլն (Հմմտ. Ա. ժմգ. § 5-7)։ 5. Թղ. 63ա. «Երեկոյին ժամուն» (հմմտ. Գ. Ժմգ. § 2)։ 6. Թղ. 75բ. «Առ սեղան մարմնաւոր պիտոյից» (հմմտ. Բ. Ժմգ. § 8)։ 7. «Խրատք Խաղաղականի» (հմմտ. Բ. ժմգ. § 5)։ 8. Թղ. 34ա. (Օրէնք արկանելոյ սպաս եկեղեցւոյ)։   Հմմտ. Ա. Ժմգ. § 8. Սկիզբը ու միջանկեալ թուղթեր ինկած ըլլալով՝ թերի է քնաց. Թղ. 141ա. «Տեառն Ներսէսի Հայոց կաթողոկոսի ասացեալ աղաւթք իւրաքանչիւր անձին հաւատացելոց ի Քրիստոս, առ սուրբ Երրորդութիւնն. Հաւատով խոստովանիմ եւ երկիր պագանեմ...»։ Ձեռագրիս վերջաւորութեան թուղթեր ինկած ըլլալով, «Աղբիւր բարութեան» աղօթքը կը մնայ կիսատ։  ՅԻՇԱՏԱԿԱՐԱՆ Նորոգողին կողմէ. Թղ. 1բ. «Այս Աղաւթ(ա)մատուցս տիրացու Իպրահիմ շային է. նորոգեցաւ ի թվին Հայոց ՌԳ ( = 1564)»։ 
