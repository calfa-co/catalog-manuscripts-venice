numero 853 titre ՏՕՆԱՑՈՅՑ ԻԶ. եւ ՊԱՐԶԱՏՈՒՄԱՐ no_notice 156 date_debut ԺԶ դար date_fin ԺԶ դար ԹԵՐԹՔ 325։ - ՄԵԾՈՒԹԻՒՆ 8x10։ - ԳՐՈՒԹԻՒՆ միասիւն (5x7)։ - ՏՈՂՔ 15։ - ՆԻՒԹ թուղթ։ - ԹԵՐԹ 27, որոնցմէ իէ ունի 16 թուղթ, մնացածները իւրաքանչիւրը 12 թուղթ։ - ԿԱԶՄ շագանակագոյն կաշի, միջուկը տախտակ, աստառը հասարակ լաթ։ Ունի փակելու կաշին, ինկած են զոյգ ականջները, առաջին կողքին վրայ մնացած են զոյգ մետաղէ գամերը՝ աստղանիշ զարդերով։ Կռնակի կողմէն չորցած ըլլալով՝ նաթած է եւ առաջին կողքը հեռացած։ - ՄԱԳԱՂԱԹԵԱՅ ՊԱՀՊԱՆԱԿ չունի. որու փոխարէն դրուած են երեք թուղթ սկիզբը եւ չորս՝ ետեւի կողմը (թղ. 322-325)։ ՀԱՆԳԱՄԱՆՔ լաւ, մնացած է մաքուր եւ անթերի։ - ԳԻՐ նոտր մանը, շատ կոկիկ եւ խազագրուած։ - ՍԿԶԲՆԱՏԱՌՔ, ԽՈՐԱԳԻՐՔ կարմիր թանաքով են։ - ՆԿԱՐՔ եւ այլ զարդեր չկան։ - ԶԱՐԴԱԳԻՐՔ սակաւ եւ միագոյն։ - ԼՈՒՍԱՆՑԱԶԱՐԴՔ չկան։ - ԴԱՏԱՐԿ թղ. 1ա,199ա, 291ա-297բ, 321բ-325բ։ - ԺԱՄԱՆԱԿ հաւանաբար ԺԶ դար, քանի բնագրէն տարբեր գրչութեամբ յետագայ ձեռք մը ունի Յիշատակագրութիւն 1675 թուէն, որմէ շատ առաջ գրուած ըլլալու ձեռագիրս։ - ԳՐԻՉ հաւանաբար Յովհաննէս։ Աւագ Ուրբաթի խորագիրներուն մէջ գրիչը ունի ծանօթութիւն մը, ուր ինքզինքը արդարացնելով կ'ըսէ թէ այլ երկու օրինակներու մէջ ալ նոյնպէս գտած է, եւ ի միջի այլոց (թղ. 44ա) կ'ըսէ. «Վասն այսորիկ յառաջն զսաղմոսի կցուրդ ասեն եւ գ. փխ. սաղմոսն եւ ապա զաւետարան եւ յետոյ զշարական։ Ապա զայս ծանիր, ով ոք եւ իցես, ի մեղաւոր Յովանիսիցս»։ - ՍՏԱՑՈՂ եւ այլ ծանօթութիւններ չունինք, քանի չկայ գլխաւոր Յիշատակարանը։ - ՅԻՇԱՏԱԿԱՐԱՆ գլխաւորը ինկած է. գրիչէն կը մնայ փոքրիկ յիշատակութիւն մը, թղ. 209ա. «Յիշեա զգրծողն». յաջորդ դարերու գրուածները տե՛ս ստորեւ։ - ՏԵՂԵԿՈՒԹԻՒՆՔ 1791-1820 տարիներու ընթացքին մտած ըլլալու է Մատենադարան։ Մատեանս է Տօնացոյց եւ Պարզատումար. ունի հետեւեալ բովանդակութիւնը. 1. ա. Թղ. 1բ. «Տաւնացոյց եւ Աւետարանացոյց եւ կարգաւորութիւն եւ հրահանգ տէրունական տաւնից, զոր եդեալ եւ սահմանեալ սրբոյն Սահակայ հայրապետին, զոր առեալ ի նմանէ նախնիքն մեր առ մեզ (հասուցին)։ Յունւարի վեց Ծրնունդ է Տեառն մերոյ Յիսուսի Քրիստոսի. (Աստուածայայտ)նութեան ճրագալուցի...»։ բ. Թղ. 55բ. «(Զատկի) գիշերն հսկումն գ. Թղ. 72ա. «(Պ)ենտակոստէի գիշերն հսկումն է»։ դ. Թղ. 89ա. «Եւթներորդ կիրակի Վարդավառ է»։ ե. 109ա. «Կանովն վասն սուրբ Խաչին տաւնին»։ 2. Թղ. 138ա. «Ալէլուք գիշերապաշտման» (ԱՉ-ԴԿ)։ 3. Թղ. 156բ. «Առաւաւտ(ու) երգ Եկեղեցւոյ եւ տէրունական տաւնից»։ 4. Թղ. 158ա. Ճաշոյ մեսեդիք պահոց, Յարութեան, աղուհացից։ 5. Թղ. 160ա. «Ալէլուք նաշոյ աւետարանի, պահոց յարութեան, հայրապետաց, առաքելոց, մարտիրոսաց, ճգնաւորաց, Ծընընդեան այս է» (ԱՁ-ԴԿ)։ 6. Թղ. 169ա. Մեսեդիք Ծննդեան, Յարութեան, Մարտիրոսաց, պահոց, աղցից։ 7. Թղ. 174ա. «Իւղաբերից աւետարանին խրատ է»։ 8. Թղ. 176ա. «Պատնէ(ն) տումարին հայոց, կրկնակ ամսոց այսպէս արա». ունի նաեւ աղիւսաւոր ցանկ (թղ. 175բ)։ 9. Թղ. 196բ. «Թուականք. ՅԱդամայ մինչեւ ի ջրհեղեղն ՈՄԽԲ...։ Ի Ծննդենէն Քրիստոսի ի Նիկիայ ժողովն ամք ՅԻԲ...»։ 10. Թղ. 200ա. «Պատնէն տումարին հռովմայեցւոց, կրկնակ ամսոցն այսպէս արա». ունի նաեւ աղիւսակաւոր ցանկ (թղ. 199բ)։   11. Թղ. 206ա. «Վերադիրն եւ եօթներեակն բանալիք են խառնաբնդորիս...». ունի նաեւ եօթներեակի աղիւսակաւոր ցանկը (թղ. 12. Թղ. 216ա-220ա. Աղիւսակաւոր ցանկեր՝ սկսեալ ՌԲ տարիէն մինչեւ ՌՇԼԲ, բաժնուած ըստ երկոտասան տանուտէրներու աղիւսակաւոր ցանկերուն։ 13. Թղ. 220բ. «Պարզատումար յընտիր եւ ստոյգ օրինակէ, անանց եւ յաւիտենական» (Ա-Ք)։ 14. Թղ. 290ա. «Վերադիր այսպէս արա. Կալ զթվականն հայոց ՋՂԸ...». ունի նաեւ աղիւսակաւոր ցանկը (թղ. 289բ)։ 15. Թղ. 298ա. «Վկայաբանութիւն սըրբոյն Մարիանէ կուսին, որ վկայեաց վասն անուանն Քրիստոսի Անտիոք քաղաք. Յետ յարութեան Տեառն մերոյ Յիսուսի Քրիստոսի եւ գալստեան Հոգւոյն սրբոյ յառաքեալսն, որք քարոզեցին ըզբանն կենաց...»։ - Վերջ թղ. 320բ. «Եւ անդէն դահիճն ձգեալ զսուրն եհատ զպարանոց նորա, եւ այսպէս կատարեցաւ սուրբն Սարիանէ բարեխաւսութեամբ ի զՔրիստոս, յամսեանն Յունիսի Իէ, ի փառս Քրիստոսի Աստուծոյ, որում վայելէ փառք։ Սուրբ կուսիս Մարիանէ բարեխաւսութեամբ Քրիստոս Աստուած ողորմեայ. Հայր մեր որ»։  ՅԻՇԱՏԱԿԱՐԱՆ բնագրէն տարբեր նոտր գրչութեամբ. 1. Թղ. 325բ. «Ի թվականիս հայոց ՌՃԻԴին (1675), հարս Ատոմ մեռաւ, հետ մօրս. սուրբ Սարգիսի բարեկենդան կիրակին աւրն մարս մեռաւ, մեծ պահուց միջնացը «Թվ. ՌՃԻԹին (1680)ին կարքեւեցայ, սուրբ Սարգիսի նելուն»։ «Թվ. ՌՃԻԴին (1675) ճանփայ ելայ»։ 2. Թղ. 324բ. «Ես Ովանէսըս կարքըվէցայ թվ. ՌՃԶ (1731), Փետըրվարի Իին (20). յետոյ Ապրիլի ԻԴին (24) Տրապիզոնու ելայ գնացի Պուրղազ»։ 3. Թղ. 1ա. «Ասլանին մալը իրեն թէսլիմ արի թվն ՌՃԽԵին (1696). վկայ՝ Յակոբ վարդապետ, Տէր Մկըրտիչ, Տէր (Յ)արութիւն, Մահտեսի Ովակիմ, Մահտեսի Թաւիդ, Մահտսի Ղարասարցի Թառուկ, Մնան, Սինան, Եսային, Սէֆէր, Պարսամ, Աստատուր, Ովանէս, Աբրահամ, Սիմոն»։ 
