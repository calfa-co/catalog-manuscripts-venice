numero 742 titre ՅԱՅՍՄԱՒՈՒՐՔ ԺԷ no_notice 1283 date_debut ԺԶ դար date_fin ԺԶ դար ԹՈՒՂԹՔ 500։ - ՄԵԾՈՒԹԻՒՆ 30x40։ - ԳՐՈՒԹԻՒՆ երկսիւն, իւրաքանչիւրը 10x32։ - ՏՈՂՔ 36-40։ԹԵՐԹՔ 42, որոնց միջանկեալ ժը թերթ մը կրկին ձեւացած է (թղ. 201-210) նորոգողին կողմէ, նոր գրչութեամբ եւ նոր վկայաբանութեամբ։ ա եւ իբ՝ ունին 11 թղ., բ, լա-լզ, խա՝ ունին 10 թղ., խբ՝ 14 թղ., մնացածները իւրաքանչիւրը ունի 12 թղ.։ - ՆԻՒԹ թուղթ բամպակեայ։ - ԿԱԶՄ փայտեայ կաշեպատ, դրոշմանիշները հազիւ տեսանելի, իսկ երկրորդ կողքը խաւաքարտ եւ լաթապատ. սեւ լաթով ամրացած է նաեւ կռնակի կողմը։ Առաջին կողքը ներքին կողմէն ծածկուած է մութ կապոյտ լաթով, իսկ երկրորդ կողքը՝ սպիտակ թուղթով։ Գոցելու չորս ականջները ինկած են, մնացած են գամերուն հետքերը։ - ՄԱԳԱՂ. ՊԱՀՊԱՆԱԿ չունի։ ՀԱՆԳԱՄԱՆՔ մեծղի ու պատկառելի արտաքինով, անցեալին հանդիպած է խոնաւութեան, որու հետեւանքով արտաքին լուսանցքները իրարու կպած են ստէպ, ու թուղթերու բաժանումը կատարուած ատեն՝ փնացած են զարդերը, պատռած են լուսանցքները, երբեմն վնասելով նաեւ գրութեան։ Ենթարկուած է նորոգութեան, կազմողը տուած է նոր թերթաքանակ, ու միջանկեալ աւելցուցած է նոր գրութիւն մը (թղ. 206-210)։ Կան թուղթեր որոնք պատոտած են (թղ. 33, 95, 165, 167, 268), ուրիշ շատեր կազմէն դուրս ելլելու վտանգին մէջ են։ Թուղր ինկած է ընդ մէջ թղ. 111-2, 206-1, 266-7։ Կըկարօտի արմատական նորոգութեան։ - ԳԻՐ բոլորգիր մեծ եւ ընտիր։ - ԶԱՐԴԱԳԻՐՔ , լուսանցազարդք այնքան՝ որքան են տարւոյս օրերը. բոլորն ալ կարմիր եւ կապոյտ գոյներով, շատ յաջող. խոնաւութիւնը մեծ մասամբ վնասած է լուսանցազարդերուն, որոնցմէ մէկ քանին մանրանկարի ձեւով են (թղ. 114, 243)։ - ՍԿԶԲՆԱՏԱՌՔ, ԽՈՐԱԳԻՐՔ կարմիր մելանով են։ - ՆԿԱՐՔ չկան։ - ԽՈՐԱՆՔ թղ. 1ա, 340ա, կարմիր, կապոյտ եւ սեւ գոյներով. բաւական նաշակաւոր. երկրորդ խորանէն հատուած մը պատռած է. ծաղկողն է Աստուածատուր։ - ԿԻՍԱԽՈՐԱՆՔ նոր կապոյտ գոյներով. կը պակսի նրբութիւնը։ - ԴԱՏԱՐԿ թղ. 339բ, ուր անճաշակ նկար մը գծելու փորձ եղած է։ - ԺԱՄԱՆԱԿ ԺԶ դար։ ԳՐԻՉ անյայտ։ - ԾԱՂԿՈՂ թղ. 340ա.ին վրայ գծուած խորանին ստորին լուսանցքին վրայ գրած է. «Զեզկելի Աստուածատուր ծաղկողս յիշեցէք ի Քրիստոս». անկարելի չէ որ նոյն ըլլայ գրիչին հետ։ - ՍՏԱՑՈՂ առաջինը եղած է Աստուածատուր սարկաւագ, որու անունը գրուած է գրեթէ ամէն վկայաբանութեան աւարտին։ Երկրորդ ստացողը, երզնկացի Մարտիրոս, խնամքով կրցած է ջնջել Աստուածատուրին անունը եւ գրել իրը, նմանցնելով գիրը. ստէպ թուղթի երիզի վրայ գրած է իր անունը եւ մեծ ճարտարութեամբ կպցուցած «Աստուածատուր» անունին վրայ. մոռցած է միայն թղ. 401ի յիշատակագրութիւնը, ուսկից կ'իմանանք առաչին ստա  ցողին անունը։ -ԿԱԶՄՈՂ Ւաւանաբար երգնկացի Մարտիրոս, որ կատարած է թղ. 206-210ի յաւելումը, եւ սպիտակ թուղթի շերտերով ամրացուցած է բազմաթիւ թուղթեր։ Իրմէ յետոյ ձեռագիրս դարձեալ փնացած է՝ խոնաւութեան պատճառով։ - ՏԵՂԻ անյայտ։ - ՅԻՇԱՏԱԿԱՐԱՆ գլխաւորը կը պակսի. մանր յիշատակագրութիւններ կը գտնուին վկայաբանութիւններու աւարտին, որոնցմէ մաքուր մնացած է միայն թղ. 401ա1. մնացածները խաթարուած են (տե՛ս Ստացող)։ - ՏԵՂԵԿՈՒԹԻՒՆՔ «Ստացաք յամի 1879 գնով, ի Գլնեանց»։ Մատեանս է Յայսմաւուրք, դասական բովանդակութեամբ, ու կը կը հետեւի Գրիգոր Մերենցի ձեռքով կատարուած խմբագրութեան, որու տիպար օրինակն է մեր Դ. Յայսմաւուրքը։ Ներկայ օրինակը ունի Զ, Յայսմաւուրքի տարբերակները։ Ստորեւ կու տանք ամիսներու բաժանումները. 1. Թղ. 1ա1. «Նաւասարդի Ա. յԱւգոստոս Հռոմայեցւոց ի ԺԱ. Տաւն Յովաննու Կարապետին եւ Մկրտչին Քրիստոսի»։ 2. Թղ. 43ա1. «Հոռի Ա. Սեպտ. Ժ. Սրբոց կուսանացն Մինադորայ...»։ 3. Թղ. 85ա2. «Սահմի Ա. Հոկտ. Ժ. Տօն է յղութեան Եղիսաբէթի զԿարապետն Յովաննէս»։ 4. Թղ. 124ա2, «Տրէի Ա. Նոյեմ. Թ. Վկայաբ. Անտոնիոսի...»։ 5. Թղ. 173ա2, «Քաղոցի Ա. Դեկտ. Թ. Տօն է յղութեան Աննայի»։ 6. Թղ. 206ա1. «Ի սմին աւուր (Քաղոցի ԺԹ. Դեկտ. ԻԷ.) յիշատակ է Յովհաննէս եպ. ին. Պայծառ եւ հրաշալի է մեզ տաւն... ի նահանկէն Դարանաղեաց, որ այժմ ասի Կամախ, ի գեղջէն որ կոչի Խոտի... կատարեցաւ... ի թվին ՌԽԱ ( = 1592), ի հոյակապ եւ ի հռչակաւոր քաղաքն Թէոդուպօլիս»։ Ներկայ վկայաբանութիւնը, թղ. 206ա 210բ, աւելցուած է նորոգողին կողմէ, նոր թուղթի վրայ եւ նոր գրչութեամբ։ 7. Թղ. 230բ1. «Արաց Ա. Յունուարի Ը. Վերստին տօն է Ծննդեան... եւ Թէոփիլեայ»։ 8. Թղ. 267ա2. «Մեհեկի Բ. Փետր. Ը. Աբրահամու եւ Պարթենիոսի»։ 9. Թղ. 208բ2. «Արեգի Ա. Մարտի Թ. Սրբոց Քառասնիցն»։ 10. Թղ. 366ա1. «Ահկի Ա. Ապրիլի Ը. Սահակայ եւ Համազասպայ»։ 11. Թղ. 401ա2. «Մարերի Ա. Մայիսի Ը. Որդւոցն որոտման»։ 12. Թղ. 431բ1. «Մարգաց Ա. Յունիս է. Սուքիոսի ճգնաւորի»։ 13. Թղ. 459ա2. «Հրոտից Ա. Յուլիսի է. Պատմութիւն Ռոմանոսի»։ 14. Թղ. 495բ1-500բ2. «Աւելեաց Ե. Աւգոստոսի Ժ. Պատմութիւն Յովասափայ եւ Բարաղամու» (կը մնայ կիսատ)։  ՅԻՇԱՏԱԿԱՐԱՆ 1. Թղ. 401ա1. «Երկրպագուացս խաչիդ Քրիստոսի, մանաւանդ ստացողի գրոցս Աստուածատուր սարկաւագի եւ եղբաւրն Յոհանիսին եւ Կիրակոսին եւ Սամելիքին եւ ինձ մեղօոր գրչիս, եւ կարդացողաց եւ լսողաց. ամէն, եղիցի»։ 2. Թղ. 173ա1. «Եւ ինձ անարուեստ եւ մեղսասէր գրչիս, եւ ծնաւղացն իմ, հաւրս Յովասափին, եւ մաւրն իմոյ Գոհարին եւ խոճայ Քամալին եւ Կուլզատին որ աշխատանք ունին առ մեզ ի կերակրելն»։ 3. Թղ. 459ա1. «Երկրորդ ստացողը խաթարելով բնագրին անունները՝ գրած է նորեր, որոնք կ'առնենք փակագիծի մէջ. «Աղաւթիւք սորա (Պրոբոսի) եւ բարեխաւսութեամբն ողորմի Քրիստոս Աստուած ստացողի գրոցս (երզնկացի խոճայ Մարտիրոսին եւ ծնաւղացն խոճայ Մինասին եւ Միհիպին, եւ եղբարցն Յովանէսին եւ Կիրակոսին եւ Դաւթին եւ քւերց Սառային, Ձմրութիւն) եւ ամենայն արեան մերձաւորաց նորին առհասարակ ողորմեսցի Քրիստոս, կենդանեացն եւ հանգուցելոցն։ «Եւ ինձ բազմամեղ եւ անարժան գրչիս եւ ծնաւղացն իմ եւ այնոցիկ որ ի վերայ մեզ երախտիք ունին։ Եւս առաւել պարոն խոճայ Քամալին եւ իւր եղբաւրն Մարգարէին, եւ իւրեանց բարի կանանցն Կույզատին եւ Եղիսային, եւ երկու որդոց նոցա Պաւղոսին եւ Աստուածատրին, եւ կարդացողացն եւ լսըղացն եւ որ զողորմին ասէ՝ Քրիստոս իւրն ողորմեսցի. ամէն»։ 
