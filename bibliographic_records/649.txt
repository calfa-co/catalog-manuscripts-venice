numero 649 titre ԺԱՄԱԳԻՐՔ ԻԱ no_notice 1338 date_debut ՌՁԸ = 1639 date_fin ՌՁԸ = 1639 ԹՈՒՂԹՔ 224։ - ՄԵԾՈՒԹԻՒՆ 8,5x12։ - ԳՐՈՒԹԻՒՆ միասիւն (5x8,5)։ - ՏՈՂՔ 15։ - ԹԵՐԹՔ 18, որոնցմէ միայն վերջինը ունի 7 թուղթ, մնացածները իւրաքանչիւրը 12 թուղթ։ - ՆԻՒԹ թուղթ տոկուն։ ԿԱԶՄ փայտեայ կաշեպատ, գեղեցիկ դրոշմազարդերով. ներքին կողմէն ծածկուած են տպածոյ զարդերով մութ կարմիր կերպասով. ունի գոցելու կաշին, ինկած են զոյգ ականջները, ու առաջին կողքին վրայ մնացած են մետաղէ աստղանիշ գամերը։ - ՄԱԳ. ՊԱՀՊԱՆԱԿ սկիզբն ու վերջաւորութեան մէկական մագաղաթեայ թուղթեր, դատարկ, առանց որեւէ գրութեան։ - ՀԱՆԳԱՄԱՆՔ շատ լաւ, մաքուր ու անթերի։ - ԳԻՐ բոլորգիր։ - ԶԱՐԴԱԳԻՐՔ հոն ուր կան խորան ու կիսախորան, բոլորն ալ կարմիր եւ կապոյտ գոյներով։ ՍԿԶԲՆԱՏԱՌՔ, ԽՈՐԱԳԻՐՔ կարմիր բանաքով են։ՆԿԱՐՔ հինգ հատ, այլազան գոյներով. թղ. 5բ, երկու հայրապետներ, կանգուն, ձախով բռնած աւետարանը իսկ աջով՝ օրհնելու դիրքով. թղ. 6բ՝ դարձեալ երկու հայրապետներ, որոնցմէ մին ունի աւետարան եւ օրհնելու դիրքով, իսկ միւսը եմիփորոնով. 84բ՝ միակ հայրապետ մը, աւետարանով եւ օրհնելու դիրքով։ Երեք նկարներն ալ հետաքրքրական են ծիսական տարազներու պատմութեան համար։ Թղ. 118բ՝ Յիսուս վերջին ընթրիքին, հաղորդութիւնը հաստատած պահուն, դիմացը ունենալով 11 առաքեալները, բոլորն ալ կուլակաւոր։ Թղ. 122ա՝ խորանի ձեւով, ուսկից կ'իջնէ Ս. Հոգին։ - ԽՈՐԱՆՔ թղ. 7ա, 85ա։ - ԿԻՍԱԽՈՐԱՆՔ տասը հատ, բոլորն ալ երկու գոյնով, նուրբ եւ   հաշակաւոր։ - ԼՈՒՍԱՆՑԱԶԱՐԴՔ բացմարիւ, խըրաններու եւ կիսախորաններու դիմաց, նոյն գոյներով, նուրբ ու պարզ։ - ԴԱՏԱՐԿ թղ. 224ա եւ 224բ։ ԺԱՄԱՆԱԿ ՌՁԸ = 1639։ - ԳՐԻՉ Լեհցի Գրիգոր քահանայ։ - ԾԱՂԿՈՂ, ԿԱԶՄՈՂ անյայտ։ - ՏԵՂԻ «Քօթահիայ, ի դուռն սուրբ Աստուածածնի եւ սրբոյն Թէոթորոսի զինաւորին»։ - ՍՏԱՑՈՂ Մելքիսէթ աբեղայ։ - ՅԻՇԱՏԱԿԱԳՐՈՒԹԻՒՆՔ գրչին՝ 208ա, գըլխաւոր յիշատակարանը թղ. 223բ, գրած է ստացողը, գրիչին մահէն յետոյ։ - ՏԵՂԵԿՈՒԹԻՒՆՔ կը պակսին։ Մատեանս է ժամագիրք եւ Խորհրդատետր, ունի հետեւեալ բովանդակութիւնը. 1. Թղ. 1ա. «Դաւանութիւն ուղղափառ հաւատոյ որ է այսպէս. Խոստովանիմ եւ հաւատամ...»։ 2. Թղ. 6ա. «Կարգաւորութիւն... որ կատարի ի մէջ գիշերի»։ «Ջարթուցեալքս» քարոզէն յետոյ բնագրին մէջ տեղ գրաւած են «Առաւօտ լուսոյ» եւ «Աշխարհ ամենայն»։ 3. Թղ. 30ա. «Կարգաւորութիւն... Առաւաւտու ժամուն»։ 4. Թղ. 59ա. «Կարգաւորութիւն... Արեւագալի ժամուն»։ 5. Թղ. 65բ. «Կարգաւորութիւն... Երրորդ ժամուն» եւայլն։ 6. Թղ. 83բ. «Աւրէնք արկանելոյ ըսպասք եկեղեցւոյ»։ 7. Թղ. 146բ. «Աղաւթք որ ասի նախ քան զնաշակելն խորհրդոյն, ի բանից Թումայի առաքելոյն. Մարմին քո պատուական...»։ 8. Թղ. 148ա. «Տեառն Ներսէսի Լամբրաւնացւոյ խրատք եւ սահմանք վերոյ գըրեալ գործոյս. Քանզի բազում ինչ եցոյց բան հրահանգութեան...»։ 9. Թղ. 152բ. «Եռամեծի եւ քաջ վարդապետի Մխիթարայ Գոշի խստակրաւն ճըգնաւորի եւ բանիբուն հռետորի ասացեալ զաղաւթս ի ժամ սուրբ պատարագի. Տէր Աստուած իմ Յիսուս Քրիստոս, բան Հաւր ես կերպարան...»։ 10. Թղ. 165ա. «Կարգաւորութիւն... Երեկոյին ժամուն»։ «Օրհնեալ Տէր բնակեալդ ի բարձունս» մաղթանքէն առաջ՝ կայ հետեւեալ խորագիրր. «Յաղագս աւրհնութեան ճրագացն, արարեալ սրբոյն Պետրոսի, եղբաւր սրբոյն Բարսղի եւ ոմանք Յովհաննու ասեն»։ 11. Թղ. 177բ. «Աւրհնութիւն մարմնաւոր սեղանոյ»։ 12. Թղ. 181ա. «Կարգաւորութիւն.. Խաղաղական ժամուն»։ 13. Թղ. 188բ. «Կարգաւորութիւն.. Հանգստեան ժամուն»։ Հոս օրինակուած են թէ՛ «Ընկալ քաղջրութեամբ» եւ թէ՝ «Հաւատով խոստովա14. Թղ. 208բ. (Աղօթք ի հնոց սուրբ վարդապետաց). «Ամենակալ ամենախնամ Աստուած...» (անխորագիր)։ 15. Թղ. 218բ. «Արարողութիւն խոստովանութեան... Հրաժարիմ ի սատանայէ եւ ի չար կամաց նորա...»։  ՅԻՇԱՏԱԿԱՐԱՆ 1. Թղ. 208ա. «Ով սուրբ եղբայր, յորժամ սրտի մտաւք աղաւթես, զմեղաւոր գըծողս զանպիտան Գրի(գոր) ի յաղաւթս քո յիշես։ Եւ եթէ գրես՝ բանիցն զգոյշ լեր որ չփոփոխես, եւ Աստուած ողորմի մեր ծնաւղացն հրամայես, եւ ի Տեառնէ դու գտանես յորժամ զաղաւթս կատարես»։ 2. Թղ. 223բ. «Գրեցաւ Աղաւթ(ա)մատոյցս ի թվին ՌՁԸ ( = 1639), ի քաղաքն Քօթահիայ, ի դուռն Սուրբ Աստուածածնին եւ Սրբոյն Թէոթորոսի զինաւորին եւ Սըրբոյն Սարգիս զաւրավարին, ձեռամբ Լեհցի Տէր Գրիգոր քահանային, որ յայսմ ամի փոխեցաւ առ Աստուած, ի Փետրուար ամսոյ ժէ ( = 17), աւրն կիրակի. ի վայելումն Մելհիսէր աբեղայիս, Հայր մեր որ յեր.»։ 
