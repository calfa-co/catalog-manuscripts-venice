numero 855 titre ՏՕՆԱՑՈՅՑ ԻԸ no_notice 1433 date_debut ԺԶ դար date_fin ԺԶ դար ԹՈՒՂԹՔ 134։ ՄԵԾՈՒԹԻՒՆ 6,5x10։ - ԳՐՈՒԹԻՒՆ միասիւն (3,5x7)։ - ՏՈՂՔ 16։ - ՆԻՒԹ մագաղաթ։ - ԹԵՐԹՔ 13, որոնցմէ առաջինը կորսուած է, բ ունի 8 թուղթ, գ եւ ժգ՝ 10 թղ., ը՝ 11 թղ., մնացածները 12 թուղթ։ - ԿԱԶՄ ստուարաթուղթ լաթապատ, հաւանաբար կազմուած Ս. Ղազարի մէջ։ - ՄԱԳԱՂԱԹԵԱՅ ՊԱՀՊԱՆԱԿ չունի։ - ՀԱՆԳԱՄԱՆՔ լաւ. կը պակսի առաջին թերթը, եւ թերի է նաեւ վերջաւորութեան։ Թղ. Տէն մնացած է հատուածիկ մը. խոնաւութեան հանդիպած ըլլալով՝ շատ մը տեղեր բնագիրը նուաղ կը տեսնուի, իսկ խորագիրները գրեթէ անհետացած։ - ԳԻՐ բոլորգիր։ - ՍԿԶԲՆԱՏԱՌՔ, ԽՈՐԱԳԻՐՔ կարմիր թանաքով են։ - ՆԿԱՐՔ, ԽՈՐԱՆՔ չկան։ - ԿԻՍԱԽՈՐԱՆՔ թղ. 40բ։ - ԶԱՐԴԱԳԻՐՔ , ԼՈՒՍԱՆՑԱԶԱՐԴՔ տասի չափ, կարմիր եւ կապոյտ գոյներով, ԺԶ դարու յատուկ զարդերով եւ ոնով։ - ԴԱՏԱՐԿ չկան։ - ԺԱՄԱՆԱԿ հաւանաբար ԺԶ դար։ - ԳՐԻՉ եւ այլ պարագաներ կը պակսին, քանի չունի ոչ մէկ յիշատակարան։ - ՏԵՂԵԿՈՒԹԻՒՆՔ ստացած ենք 1885-6 տարիներուն, հաւանաբար Սերովրէ Ալիշանի ձեռքով։ Մատեանս է Տօնացոյց եւ Աւետարանացոյց, որ կը հետեւի ընկալեալ սովորական խմբագրութեան։ Ունի հետեւեալ կարգը. 1. ա. Թղ. 1ա. «(Տօնացոյց. Յայտնութեան) Չորրորդ աւուր Արհ. ԳՁ. Այսօր Գաբրիէլ, իւր սարօք։ 6վ. Ա. Ի սկզբանէ...»։ Տօնացոյցին առաջին թերթը ինկած ըլլալով կը սկսի Յայտնութեան չորրորդ օրով։ բ. Թղ. 37բ. «Մեծի երեկոյն ճրագալուցի Զատկին...»։ գ. Թղ. 57բ. «Տօն է Գալստեան սրբոյ Հոգոյն Պենտակոստէին»։ դ. Թղ. 73բ. «Եօթներորդ կիրակին Վարդավառ է...»։ ե. Թղ. 92ա. «(Խաչվերաց). ... երկըրպագեն քահանայքն եւ ժողովուրդն». թուղթ ինկած ըլլալով՝ կը պակսի առաջին մասը։ 2. Թղ. 114ա. «Քաղոց ամսոյն ի մէկն եւ Դեկտեմբերի Հռովմայեցւոց...» (հմմտ. Տօնացոյց Ե., թղ. 2ա-4ա)։ 3. Թղ. 115բ. «Խրատ յաղագս պաշտաման սուրբ եկեղեցոյ, արարեալ սուրբ վարդապետին Թումայի Մեծոփեցոյ. Պարտ է յաւուր հսկման գիշերային զկնի Տէր եթէ շրթանցըն...»։   4. Թղ. 118բ. «Եւղաբերից աւետարանքն այսպէս (կարդան)»։ 5. Թղ. 119ա. «Ժամատեղ(եաց) բ. դասի ասել(ոյ) խրատ. Իսկ յորժամ տէրունական տօն հանդիպի...»։ 6. Թղ. 122ա-129բ. «Ալէլուք (գիշերային ժամու)» (ԱԶ-ԴԿ)։ 7. Թղ. 129բ. «Թագաւորք ապաշխարութեան» (բշ-դշ). թուղթ ինկած ըլլալով՝ կը մնայ կիսատ եւ կ'աւարտի ձեռագիրս։ 
